88 κ

discessit, Niebuhrius, neque apertis testimoniis illam opi-
nionem neque vestigiis manifestis confirmavit3 nec, si illa
poesis fuisset, cessisset subito rudi Graecae artis imita· ’
tioni, quae ne postea quidem satis ubique populum tenere
radicesque agere potuit, ut in scenica poesi apparet.
Itaque mihi, ut eadem imagine utar, qua olim utebantur
in historia literarum Latinarum ad temporum rationem
distribuenda, nulla videtur esse harum literarum adole-
scentia, etsi aliqua fuit rudis aetas3 haec enim in eo ela-
borabat, 'nt peregrinam *literarum excultarum formam
nondum praeparata ad eam rem materia et elementis ad
se transferret3 adolescentia autem ea videtur appellanda,
quum ingenium alacre et vegetum a primis conaminibus
progressum vires exercet opesque promit et formas, qui·-
bus ete contineantur, ipsum sibi fingit, non sine legibus
(nam tum quoque leges sequitur, quas ipsa natura praea
scribit, easque sensim non verbis sed ipsis operibus ex-
primit et proponit.) sed legum tamen nondum gnarum,
et ita ut operis sui rationem sibi non reddat. Latinis
quum haec suae sormae fingendae sive necessitas sive oc-
casio legumque non cognoscendarum sed reperiendarum
erepta esset, celerius eo pervenerunt, ut in literis de
sua opera eiusque ratione, forma, legibus, aliquo modo
cogitarent3 neque enim eadem est meditationis vis, quum
sensim rebus, quas ipsi tractamus, cogentibus nostra
sponte ad eam deducimur, et quum ea non solum im-
pellitur aliunde, sed, quibus aliquatenus sibi satisfaciat,
parata ab aliis accipit. Sed hinc alia sequuntur. Pri-
mum iam non mirum videtur, quod ipse populus minus,
quam Graecorum aliquot gentes, literarum particeps est
factus, etsi eius rei etiam aliae fuerunt causae3 in quo
interdum, qui iudicant, iniuriam faciunt populi ingenio3
interdum non potuisse placere populo Romano peregi-inte

