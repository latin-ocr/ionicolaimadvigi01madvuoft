30

neminem esse arbitror ex iis, qui in scriptoribus Latinis
legendis versati sunt, qui ignoret, quantum restet operae
in Iuvenalis satiris ponendae, quum propter ipsarum dif-
ficultatem, tum quod ad eas enarrandas nec multi ac·
cesserunt nec satis plerique instructi ad eam rem agen·
dam. Quum enim plerisque, quod in vetustissimis illis,
Calderino, Britannico quique circa eam aetatem fuerunt,
ferendum est, subtilior sermonis Latini cognitio deesset,
sine qua nemo potest omnia vestigia verborum persequi
et ex iis ita sententiam eruere, ut non solum, quid
verba significent ‚ videat, sed, quid significare non pos·
sint, perspiciat, neglecta fere est in locis difficilibus
grammatica haec subtilitas et accurata verborum inter-
pretatio, quae illius tanquam radicibus niteretur, senten-
tiaeque saepe coniectando magis quam interpretando effe·
ctae. Quo quum accessisset, ut opinarentur, in poeta sati-
rico ante omnia videndum esse, quid oblique et obscure
tetigisset, (allusiones vocant,) isque sibi ingeniosissimus
videretur, qui aliquam huiusmodi significationem repe-
risset, ¹ id quod facillimum est, si orationis vinclis te
exsolvas et rerum leves similitudines veneris, neglectis
dissimilitudinibus, permagna orta est errorum et vanissi-
marum suspicionum multitudo, quum, nondum perspecto,
quid poeta dixisset et quae posset in verbis sententia in-
esse, quaereretur, quid significasset, significationes au-
tem non ex notis iis, quas poeta posuisset, eruerentur,
sed aliunde sumptae inferrentur, et ad eas verba accom-
modarentur. Huic denique perversitati quum adiungere-
tur parum cauta earum rerum, quae ex historiae et anti-
quitatis cognitione ad interpretationem adhibebantur, tra-
ctatio ¹), absoluta est pravissima interpretationis forma,
¹) Exemplo esse possunt (nam superiorum, quibus ignosci debet,

errores interdum 11 recentioribus repctitos omitto) pleraque,

