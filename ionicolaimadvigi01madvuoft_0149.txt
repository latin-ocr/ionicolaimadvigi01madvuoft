137

bat. ltaque eorum causa, qui haec curarent, brevi tan-
tum proefatione, quam rationem scriptura} recognoscendae
tenuissem, declaravi, quumque de exemplis aliquot mu-
tationum factarum, maxime ex orationibus pro Sex.
Roscio Amerino et de imperio Cn. Pompeii sumptis,
dixissem, in ceteris, quae mutassem, similiter me aucto-
ritatem aut rationem probabilem secutum esse credi mihi
volui. Sed tamen ratio neque aeque in omnibus locis ap-
paret neque nonnullorum adsensum, nisi exposita uberius,
extorquet, maxime ubi auctoritatibus repugnat. Placet
igitur locorum ex ceteris orationibus, in quibus consti-
tuendis coniectura usum me esse in margine indicavi,
maxime insignium accurata pertractatione efficere, ne
illud tum iniuria postulasse videar.

Non repetam autem hoc loco, quae in illa praefatione
de instrumento critico harum orationum eiusque usu et
de vulgatae lectionis auctoritate dixi. Tantum ponam
breviter de singulis orationibus: Philippicarum ¹duarum et
Milonianae recensio ex optimis codicibus ducta expo-
lienda modo fuit, Ligariana, valde antea interpolata, e
codice Ersurtensi aliisque bonis codicibus insigniter emen-
danda, quod plenius fieri potuisset, nisi aliorum illorum
codicum scripturoe negligentissime enotatae fuissent3 in
Deiotariana iidem codices multo minus sunt integri3 Ca-
tilinariarum et eius, quae pro Archia est, nulli sunt prae-
stantes codices, nonnulli non mali, sed illi ipsi, excepto
Erfurtensi in Catilinaria quarta et orat. pro Archia, tam
indiligenter adhibiti, ut summa sit permultis locis de
codicum scriptura dubitatio 1). De Rosciana et Pom-

ι) Inutilem operam suscipiet, qui huiusmodi instrumentum cri-
ticum repetere et disponere aggredietur3 meliore fundamento

opu· est, codicibus, quos optimos habere licet, diligenter
adhibitis.

