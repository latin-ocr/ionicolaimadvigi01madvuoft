255

ficii causa sit neque singulis horninibus dari ullo modo
potuerit ί).

‘Atque haec optime conveniunt naturae universae rei
Romanae, qualem ab initio fuisse diximus, non plura
membra laxiore quodam foedere complectentem, scd
omnes partes uno vinculo eiusdem civitatis continentem.
Iam deinceps alterius rationis per foederatas civitates
imperii propagandi susceptae et ad colonias novi generis
translatae origo contemplanda erit et historia coloniarum
ab illis vetustissimis, a quibus digressi supra sumuS,
ulterius persequenda. lllud addendum est, quod ad has
vetustas colonias maxime pertinet, dato paulatim iis,
qui sine suffragio erant, suffragio, quemadmodum in aliis
eiusdem condicionis populis postea sactum est, sublatum
esse incolarum discrimen praesidiique impositi notionem.
Deinde, quoniam ex hac notione praesidii perpetui civium
omnem harum coloniarum naturam repetivimus, iam hoc
loco ponimus, propter hanc ipsam causam civibus eo
deductis antiquitus alius militiae vacationem fuisse3 de
qua re inst-a dicemus. ”

Communem Italorum, non proprium Romanorum
hunc fuisse dixi victoria utendi morem, ut victis pars
aliqua agri adimeretur, qui ager aut publicus victoris

²) Ad quaestionem de suffragio civium Rom. in coloniis libcroe
rei publice non pertinet, quod Augustus multo post legem
lutiam, quum ipse iam, ut suffragia nullius prorsus momenti
essent, effecisset, libertatisque sensus exstinctus esset, ex co-
loniis militaribus, quas deduxerat, decurionum tantum de ma·
gistratibus urbicis suffragia Romam deterri voluit. (Sueton.
Aug. ⁴6, cuius loci lectionem sollicitandam non esse plane
adsentior Savignio‚ Gesch. d. Ram. Rechts im Mittelalt. 1 p.
22). Neque coloni neque decuriones illa aetnte Romans comi-
tiorum causa ventilassent, quorum paucis annis post umbra
sublata est. Sed supererat ius honorum.

