312

mirantur, quo referantur. Itaque additur iam inde ab
editione Iuntina v. 608. Sed, ut dicam, quod sentio,
plura ibi exciderunt, quam qnae illo uno versu dicuntur.
Certe ne illo quidem supplemento addito recte ponitur
principio,- significat enim in iis, quae praecesserint, plures
res comprehensas, ex quibus primum poeta maris natu-
ram expediat. Itaque horum et similium locorum (ex
quibus nunc succurrit III, 614, ubi recentissimi editores
ad nominativum anguis· non attenderunt), ea est ratio, ut
versus illos non abipso Lucretio scriptos esse, satis constet,
sed tamen huiusmodi aliquid desiderari manifestum rsit, quum
omnes codices ob communem originem manci sint. Iam haec
disputatio ad ea transferetur, quorum causa haec praepa-
ravi. Ostendam enim in uno loco libri ‹qn-imi, altero
secundi lacunas esse complurium versuum, quibus non
animadversis ratio sententiae et verborum reddi nullo
modo recte possit. Disputatur in aliqua parte libri pri-
mi, Omne (τό suiv)¹ infinitum esse, corpore et spatio
inani quoquo versus sine limite patentibus, idque, ut
solet fieri in Epicuri disciplina et apud Lucretium sae-
pissime, agitur iisdem argumentis parum subtiliter, quasi
diversa sint, in aliam atque aliam formam conversis.
Hoc loco hi versus ponuntur (1007 sqq.):

Ipsa modum porro sibi rerum summa pai-are

Ne possit, natura tenet, quia corpus inani,

Et quod inane autem est, finiri corpore cogit,

Ut sic alternis infinita omnia reddat.

Aut etiam alterutrum nisi terminet alterum eorum
ὁ Simplice natura pateat tamen immoderatum

Nec mare nec tellus nec coeli lucida templa

Nee mortale genus nee divom corpora sancta

Exiguum possent horai sistere tempus.

 

