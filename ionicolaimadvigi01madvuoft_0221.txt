209

Italia seculo sexto decimo in populi Romani institutis
exponendis elaborarunt, Manutium et sigonium, quos et
plenam eius rei publicae, cuius memoriam renovabant,
imaginem animo complecti voluisse apparet et in quibus
perpetuam quandam antiquoe prudentiae, etiam ubi parum
apparere videri potest, admirationem excusat temporum
illorum condicio, non sane ita multi ex philologis et
iuris Romani interpretibus superiorum seculorum, qui
antiquitatis Romanae explicandae studia professi sunt,
perspicuam illam et compositam summae rei intelligen-
tiam expetisse videntur, ita ut inter ceteros emineat
Beaufort, Gallus, homo elegantior quam doctior, perspi-
cuitate et ordine magis quam rerum investigatione com-
mendatus. Itaque si quis horum adhibitis scriptis quae-
rere instituerit, quemadmodum in veteri imperio et re
publica instituta alia ex aliis apta fuerint, qua ratione
ex diversa origine coaluerint, quaeque ex omnibus con-
iunctis efficiatur plena rei publicae forma et descriptio,
primum non· multum post Sigonium profectum in harum
rerum expositione reperiet, deinde vereor, ne alia parum
cohaerere, alia naturae fere repugnare, de nonnullis parum
esse quaesitum iudicet, multisque modis perturbari illam
speciem rei publicae bene constitutae queratur. Et iu
aliis quidem memoriam vetustatis parum monumentis
conservatam putabit, in aliis studia recentiorum non
recte collocata. Ex his autem fontibus materiam fere
sumpserunt, certe non universam melius dispositam ha-
buerunt ii, qui, quum minus versati essent in studiis
antiquitatis quam in prudentia civili et in consideranda
rerum publicarum natura, praestantiam institutorum populi

Romani commemoraverunt ¹).

” ²) [Nuperrime ex hoc gen'ere exortus cst in Germania, qui
quum Latine parum sciret, Graece omnino nesciret. tamen

1⁸

