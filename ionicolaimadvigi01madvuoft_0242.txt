230

quibus alii sub corona venumdarentur ¹), adscitos esse,
verum veterum civitatum naturae plane repugnat. Non
enim id spectandum est, parvae initio rei publicae civita-
tem nullum singulare commodum habuisse, quod aliis
exclusis servandum esset (nam totum hoc de commodis
civitatis pertinet ad alia tempora), sed considerandum,
totam rem publicam accurate descriptam (curiis, gentibus)
terminatamque quasi quandam possessionem communem
civium servatam respuisse omnem peregrinitatem, omni-
noque eiusmodi civitates, quales Italicae illae fuerunt,
quum primum se a ceteris seiunxerint, quamdiu adole-
scant, omnibus etiam tunc civibus vere rei publicae
administrandae participibus, acriores esse suae proprieta-
tis custodes. Verum tamen, quum ita essent illi homi·
nes subacti, ut eorum res publica et civitas tolleretur,
suis institutis et iure privati Romanis legibus uti coge-
bantur nec aliam habebant civitatem quam Romanam, et
hactenus cives erant Romani, sine ulla parte rei publicae
administrandae. Atque'hinc et praeterea ex advenis, qui
singulatim adgregarentur, antiquissimam plebem Roma-
nam ortam esse et populo ex patriciis clientibusque con-
stanti adiunctam, probabilis est sententia, ita ut propter
singularem causam, quam nunc frustra investiges, Alba-
norum Romam traductorum aliquot gentes in patricios
statim allectae putari debeant, ea autem, quoe de patri-
ciarum gentium numero a Tarquinio Prisco aucto tra-
duntur, pertinere ad partem aliquam huiusmodi clvium
in plenum civitatis ius receptam 2). Sed ex quo plebs

1) Dionys. Ilalic. ΠΙ, 49, 50. Liv. I, 39. Postea cadem veien-
tum fortuna snit <Liv. V, 22).

2) Liv. 1, 30. Dion. Ilalic. 111, 29, qui (lc his recte (ΙΙΙ, 31):
Ταῖς ί,Ρνιμαίων φυλαῖς καὶ φρατρίας ιῖῖτιὸὶέἶλεν. Patet, Niebuhrla-
nam mc fcre- sentrntiam de plebis origine ecqui et idco brevius

