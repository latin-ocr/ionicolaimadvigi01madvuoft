44

Is locus est in satira decima, ubi in descriptione cladis
Seiani haec posita sunt (v. 31 sqq.):

Perituros audio multos.
Nil dubium: magna est fornacula: pallidulus mi
Brutidius meus ad Martis fuit obvius aram.
Quam timeo, victus ne poenas exigat Aiax,
Ut male defensus. curramus praecipites et,
Dum iacet. in ripa, calcemus Caesaris hostem.

Quam vim v. 84 et 85 habeant, et qno: spectet Aiacis
commemoratio, non apparet. Vulgatam sententiam eorum,
qui Brutidium et alios cum Seiano in exitium tractos
cum Aiace comparari putabant, Rupertius recte reiecit.
Sed qnod ipse Tiberium Aiacem facit, non expediuntur
difficultates. Nihil enim simile Aiacis victi et Tiberii,
quos oderat, opprimentis3 deinde non sane male defensus
Tiberius, senatu celeriter Seianum et eius amicos ad
mortem rapiente3 tum Aiax ipse se defendit et suam
causam egit, Tiberius irascitur ut ab aliis male defensus.
Itaque haec interpretatio exitum non habet. Praeterea
nimis breviter et sine ullo, ut videtur, lepore Brutidius
interponitur, deinde oratio ad alia convertitur. Sed ad
hunc ipsum pertinent illa de Aiace, et in iis inest id,
quod quau-imus, Brutidius enim Niger eloquentia et de-
clamando inclaruit imperante Tiberio (Tac. Anu. ΙΙΙ, 66.
Senec. Suasor. ’7. cfr. A. Schott. de claris apud Senecam
declamatoribus); iudicium autem armorum inter Aiacem
et Ulyssem saepe materiam declamantibus praebuit: exstant
Antisthenis declamationes Graecae3 apud Latinos Porcium
Latronem hanc causam tractasse constat (Senec. controv.
II, lo), a quo Ovidius, qui ipse eam, ut ita dicam, ver-
sibus declamavit in libro XIII B'Ietamomhoseon, multa
sumpsit (senec. l. c.). Nec aliunde petita est ridicula

