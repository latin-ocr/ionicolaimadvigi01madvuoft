105

laudem non detraho libris paene ignotis, sed tamen ea ex
eo non confirmatur, quod Cicero gravem errorem notat,
Varro de Plauti comoedia dissentit, Gellius scriptorem
frigidis argumentis usum iudicat; et sunt sane frigida.
Graecarum quidem literarum ea cognitio, ut aliquid de
tragicis dicere posset, non dubitandum est, quin in
Attio suerit, qui multas fabulas a Graecis a‘l Romanos
transtulit. Sed ipsa est diligentius consideranda dubitatio,
quod cum iis, quae initio huius commentationis diximus,
coniuncta est, cadatne genus totum scriptonis in Attium
eamque aetatem. In quo cavendu‘m est, ne, quod supe·
rius attigi', nihil interesse credamus inter tempora valde
diversa, constituendumque accuratius, inter quos bomi-
nes, qua literarum aetate Attius vixerit. Nam si Livii
Andronici aut Naevii aut Ennii etiam tale scriptum fer-
retur, iure dubitaretur. Esset enim non minus fere mirum,
quam quod vulgo de L. Cincio Alimento traditur, quem
eo tempore, quo primus annales rerum Romanarum La-
tinos Fabius edidit scribendaeque historiae tenue initium
factum est, de verbis priscis, de fastis,‹de re militari,
de consulum potestate ,similiaque scripsisse narrant3 qui
error, in quo etiam Niebuhrius fundamentum disputationis
aliquod ponit (Hist. Rom. II p. lo ed 2), olim a Longo-
lio animadversus est, nuper a Zumptio (in Iahrbiicb. f.
wissensch. Critik. 1829. II. N. 12) sublatus. Verum
Attius, inter quem et superiores illos interiectus erat Pa-
cuvius, dimidio seculo maior, vixit cum C. Lucilio, qui
etsi natu minor fuit, tamen ante Attium est mortnus;
grandior eius aetas in id tempus incidit, quo grannuati-
corum studia Romae fervebant (vid, Sueton. de illust.
gramm. c. 3), habuitque poene aequalem, paulo aetate
inferiorem, L. AElium Stilonem Praeconinum, huius stu-

dii paene principem inter Romanos, Varronis magistrum,

